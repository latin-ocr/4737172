11

omnino negare hac potissimum in voce, quae cum iis qui So-
phoclem ’ audirent sermones serentem facilis suerit intellectu,
legentibus nobis videtur obscurior et in qua audaciora etiam
interpretum artificia specie quadam commendentur. Tutior sanc
videbitur, siquidem ad grammaticas tantum rationes iudicium
exigitur, Dacierii interpretatio, quia verbum quod est δεῖ latino
quod est debere apte vertitur, et facile suppletur εἶναι. Eadem
vero unde labefactetur, infra videbimus. Quamquam ne gram-
,matico quidem non poterit tertia atque alia non magis probari
ratio, ut nullo supposito vocabulo ipsum ‚id quod legitur ποιεῖν
subintellegatur ad id ·quod praecedit δεῖ, itaque dicatur So-
phocles αὕτός ποιεῖν, οἵους δεῖ sc. ποιεῖν. Iam τὸ
δέον neque ad morum praestantiam cogimur revocare neque ad
veritatem quandam mediam: immo id quod decet fingere illud
est quod conveniat regulis quibus tenetur ποίησις eaque tra-
goediarum. Ergo haec efficitur Sophoclis sententia, quam paullo
copiosius reddas: οἷον καὶ Σοφοκλῆς ἔφη, αὗτὸς ποιεῖν, οἵους
αῧτόν ποιητὴν ὄντα (τραγῳδιῶν) δεῖ ποιεῖν.· eamque senten-
tiam prorsus convenire ei quam supra posuimus, sponte apparet.
Sic vero ubi locum interpretatus sis, hoc quoque facile intelle-
gitur, omissis vocabulis quae idem fere sonant quomodo So-
phocli licuerit brevius dicere: illa vcro quae Hurdius ac Dacierius
explicandi causa repetunt, Sophocles aut omnino non cogitavit
aut diserte dicere debebat.

Verum quoniam difficile est criticorum genus et cui vix
persuadeas uno argumento allato, plures. iubebimur rationes
suppeditare quibus nostram commendemus sententiam: hac po-
tissimum Sophoclis in sententia explicanda, in qua, ut est brevis
ct quasi abrupta, ne nos quidem potuimus negare aliis quoque
locum esse interpretationibus. Nova igitur via num ad eundem
finem perveniamus, experiendum erit: ut quaeramus, quam iu
partem Aristoteles videatur Sophoclis accepisse sermonem. Quo-
niam vero ne· hac quidem de re omnino constat inter viros
doctos: ne irretiamur huc illuc tracti a criticis praeeuntibus,
caute crit procedendum.

Ac primum quidem id agitur, ut qui sit nexus ac sensus
loci Aristotelei aperiamus. Oportebit igitur libri de arte poetica
totum caput 26 et si qui alii loci opportuni videantur in dis-
ceptationem vocare. Iam hoc in negotio infelicius sane rem

