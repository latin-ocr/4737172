27

non ad oratoriam artem, sed ad scenicam pertinere illum appa-
ratum doceret. Quantum correxerit infra videbimus: unum autem
illico monendum est. Lessingius enim cum perperam in pictu-
ram scenae ac taetram vestium adstructionem incideret, tum in
maiore etiam re prorsus a vero aberravit. Quod enim supra
notavi illum ⁶³), qui temere statuerit, Plutarchi errore id Sopho-
cli tributum esse quod ad Euripidem referendum esset: iam in hanc
rem accuratius inquiremus. Videtur autem criticus homo pri-
mum a vero seductus esse, quod nimium insistebat vocabulo
διαπαίζειν. Quod ubi ille ad speciem quandam veri, quam
falsam esse insi-a ostendemus, interpretatus est irridere, iam
hunc in modum disputavit, ut negaret aut omnino Sophoclis
moribus talem convenire irrisionem, aut in libro quem de choro
Sophocles edidit, e quo quidem necessario illud poetae esset
repetendum, aptam fuisse sententiam Aeschylo ita adversariam
et quae plane pugnaret cum priore illa laude, quod Aeschylum
Sophocles recta instituere praedicaret. Verum ne dicam de te-
meritate in laudando libro conspicua, cum ne scriptum quidem
illud iudicium a Sophocle relictum esse satis constet: quomodo
ne statuamus a Sophocle hanc reprehensionem editam esse,
prohibebimur collata altera eiusdem poetae sententia, sub qua
et ipsa reprehensionem Aeschyli late1·e'deteximus⁶⁴)? At non
ab una parte manca est coniectura Lessingii. Ut enim conce·
damus isti, in his quae Sophoclea exstant, quoniam quidem
scriptum esse vult Lessingius, non legi eiusmodi iudicium aut
irrisionem: at vero ne ab Euripide quidem quod a Plutarcho
notatum traditur duplex Aeschyli vitium utrumque perstringitur.
Quod enim Lessingius disputat ⁶⁵), ab Euripide potius quam a So-
phocle vitatum esse tumorem Aeschyli aeque ac formidolosum
scenae apparatum, id non facit ab eo qui διαπαίζειν idem esse
vult quod latine irridere. Qui autem ab eo profertur locus
Euripidis quem dicit Aeschylum irridentis ⁶⁶), primum ne est
quidem Euripidis eius qui fuit poeta tragicus, sed eius quem
Aristophanes in scenam inducit. Dein vero Euripides Aristo-
phanis totus in notando tumore Aeschyleo occupatur: scenae

63) supra pag. 1.

64) pag. 5 ss.

65) l. l. p. 56 ss.

66) ibid. p. 59. Est locus Aristophanis e Ranis v. 940 ss.

